---
---
Redovisning kmom05
=========================

### Några reflektioner kring koden i övningen för PHP PDO och MySQL?

Jag kände att kodens upplägg var rätt tydligt i och med den erfarenheten man har av både PDO och MySQL sedan php- och databaskurserna. Vissa delar fick man tänka till lite för att förstå, exempelvis den som omvandlar arrayer till get-parametrar och slår ihop med de som redan finns. Den delen återanvände jag i min kod för att få ihop exempelvis söksträngarna.

### Hur gick det att överföra koden in i ramverket, stötte du på några utmaningar eller svårigheter?

Det gick bra. Jag valde att skapa en controller med relativt lite kod, utan mest kod för att visa upp rätt vyer och skicka dit rätt data. Själva logiken la jag i stället en klass med en rad metoder för alla typer av sökningar och uppgifter i databasen. Klassen är ganska specifikt skriven för just den här uppgiften och kunde nog göras mer generell, men samtidigt ville jag hålla ner mängden kod i controllern, vilket gjorde att jag la saker som databaskopplingar och liknande i klassen i stället. Klassen tar emot $app som ett argument vid sin construct och använder sig sedan av den för att utföra alla uppgifter och sökningar som behövs. 

Jag stötte inte på några större svårigheter eller utmaningar. Controllers har vi ju jobbat med tidigare och ramverket och dess moduler börjar kännas rätt bekvämt vid det här laget.

### Hur gick det att använda databasmodulen anax/database, några funderingar kring denna typen av moduler?

Det gick bra att använda databasmodulen. Egentligen fungerar ju modulen mest som en wrapper till PDO, med ungefär samma metoder och upplägg. Eftersom vi tidigare jobbat med PDO, var det inte särksilt svårt att klura ut hur modulen fungerade. Dock känns det logiskt med ett strukturerat sätt att komma åt databasen och hantera inloggningsuppgifterna och liknande. 

Jag hade lite strul när jag försökte möjliggöra återställning av databasen. Först tänkte jag att jag skulle ladda in sql-filen i en variabel och sedan köra den genom pdo, men det ledde till väldigt mycket error. Antar att några av sakerna jag försökte göra med databasen inte var tillåtna, eller att jag inte kunde köra flera rader på en gång eller något liknande. Grävde dock inte så mycket i det. I stället gick jag tillbaka till sättet återställningen utförs i exemplet och lämnade databasmodulen för just den uppgiften. I stället körde jag mysql via excec().

### Berätta om din slutprodukt för filmdatabasen, gjorde du endast basfunktionaliteten eller lade du till extra features 

Min slutprodukt följer specifikationen relativt bra. Den första vyn visar alla filmer (paginerat och med sorteringsmöjligheter). Här kan man också klicka på två ikoner intill varje film för att ändra eller ta bort den. Det finns också en vy för att återställa databasen, en vy för att söka i titel och årtal, samt en vy för att lägga till en ny film.

Jag la alltså till de flesta av de extra funktionerna, bortsett från inloggning som jag inte riktigt hade tid till den här gången.

### och hur tänkte du till kring användarvänligheten och din kodstruktur?

Jag tycker över lag att sidan är både tydlig och användarvänlig.

För användaren syns den mesta av funktionaliteten redan i första vyn. Pagineringen och sorteringen är ju självförklarande och något man är van vid. Intill varje film finns det en liten redigera- och en liten ta-bort-knapp, som symboliseras av en penna och en soptunna. 

Klickar man på redigera skickas man till en vy där raderna i filen visas i input-element och där man kan redigera och sedan spara. Klickar man på soptunnan skickas man till samma sida men utan möjlighet att redigera texten. Samma sida (men oifylld) hamnar man i om man klickar på "lägg till film" i menyn.

När det gäller kodstrukturen har jag, som tidigare nämnts, lagt den mesta av funktionaliteten i en egen klass (Movie) som jag sedan hänvisar till i min controller-klass. Jag började med att implementera uppgifterna steg för steg, en visa-alla-rader-metod, en sök-metod, en paginera-metod osv. 

Men jag märkte snart att när jag exempelvis ville paginera och sortera i samma vy så var jag tvungen att slå ihop metoderna som blev längre och längre. Jag valde att göra på det viset den här gången, men en utveckling skulle ju kunna vara att göra privata metoder som skapar delar av sql-strängen som man sedan kallar på och kokatenerar i en samlingsfunktion. Nu gick jag den lite enklare vägen den här gången.

En utveckling hade varit att lägga till paginerings och sorterings-funktionalitet också i sök-vyn, men det hade jag helt enkelt inte tid med den här gången.

### Vilken är din TIL för detta kmom?

PDO, kände till det sedan tidigare kursmoment, men upplevde att jag fick en större förståelse för det den här gången.
