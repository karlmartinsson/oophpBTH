---
---
Redovisning kmom06
=========================

### Hur gick det att jobba med klassen för filtrering och formatting av texten?

Det gick bra och smidigt eftersom struktruren för klassen redan var tydligt beskriven i exemplet. Sedan var det bara att tillverka funktionerna en efter en efter intstruktionerna. Det jag funderade mest på var hur jag skulle kunna köra klassens funtioner med hjälp av en sträng med samma namn, i parsefunktionen. Jag körde först trial and error och kom ingen vart och googlade mig till sist fram till call_user_func_array() som löste problemet på ett smidigt sätt.

### Berätta om din klasstruktur och kodstruktur för din lösning av webbsidor med innehåll i databasen.

Jag använder mig av en klass "Content()" som innehåller alla funktioner jag behöver för att visa innehåll och skapa nytt innehåll. Varje gång man skapar ett objekt baserat på klassen måste man skicka med ett databasobjekt som sedan körs i de olika metoderna. Jag stod i valet och kvalet mellan att lägga databashanteringen i eller utanför klassen men valde det förstnämnda för att hålla kodmängden nere i controllern.

### Hur känner du rent allmänt för den koden du skrivit i din me/redovisa, vad är bra och mindre bra?

Över lag helt okej utifrån förutsättningarna, även om jag tror att jag hade skrivit bättre kod i de tidigare övningarna om jag hade haft de kunskaper jag har nu. En utmaning är att veta vilken nivå man ska lägga sig på i klassen. Hur mycket ska metoderna vara beroende av ramverket och så vidare. I de två senaste kursmomenten har mina huvudklasser konstruerats med antingen $app eller $db som argument vid skapandet. Det gör ju att jag kan lösa större delen av uppgifterna direkt i klassen men samtidigt att de inte kan användas någon annan stans än med just anax.

Jag tror kanske jag behöver träna på att skriva mindre metoder och funktioner som fokuserar på en sak i stället för många samtidigt. 

### Ser du potential till refactoring av din kod och/eller behov av stöd från ramverket?

Som jag nämnt ovan så ser jag väl alltid något behov av refactoring, även om jag också är nöjd med koden. I den senaste uppgiften valde jag att inte dela upp det i så många klasser, mest för att jag ville få uppgiften gjorde och kunna fokusera på projektet. Med lite mer tid hade jag nog strukturerat den så jag hade fler klasser med mer specifika (och ramverksoberoende) uppgifter. 

### Vilken är din TIL för detta kmom?

Att jag kunde komma åt min databaskonfiguration med hjälp av require(ANAX_INSTALL_PATH . "/config/database.php"); Kanske inte så jättenödvändig kunskap utanför den här kursen, men hjälpte mig att slippa hårdkoda mina lösenord i metoden som återställer databasen (som jag gjorde i det föregående kursmomentet).