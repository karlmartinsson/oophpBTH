---
---
Redovisning kmom01
=========================

### Har du tidigare kunskaper (eller förutfattade meningar) i objektorienterad programmering i PHP eller något annat språk?

Jag har inte så mycket erfarenheter av att programmera objektorienterat, i den bemärkelsen av att skapa egna klasser och objekt, även om vi gjorde lite liknande saker i javascriptkursen förra året. Dock har jag ju så klart jobbat mycket mot klasser och objekt i det dagliga programmerandet, både när jag jobbat med python, javascript och php.

Varje gång man skapar exepelvis ett nytt Dateobjekt använder man ju en klass och utgår från den. Och när man importerar olika moduler i olika programmerinsspråk jobbar man ju nästan allid mot de publika api-erna för att genomföra olika uppgifter. 

### Hur gick det att komma in i PHP och programmering med objekt och klasser?

Det gick bra. Själva konceptet klasser och objekt (och metoder och properties) har jag relativt bra koll på tror jag även om jag inte använt det så mycket själv när jag kodat. Därför känns det inte särkilt komplicerat att komma in i tänket, med offentliga och privata variabler och hur man gör för att skapa api:er att jobba mot.

### Hur det gick det att utföra uppgiften “Gissa numret”?

Inga problem. Jag följde förslagen i kommentarerna i klassfilen helt och hållet och byggde upp en bra struktur där all spellogik hanterades i klassen som sedan också skickar tillbaka relevant data.

Klassen hämtas i index.php som också inkluderar en html-view där spelet skrivs ut utifrån vad som returneras av klassens publika metoder. Det finns också en processing-sida som hanterar gissningarna som sker med post, och en fusk-funktion som använder get.

### Vilken taktik valde du för att lagra spelet i sessionen?

Jag lagrade ett nytt spelobjekt baserat på klassen (hela objektet) i min session i min indexsida om det inte fanns där redan tidigare. När man sedan gör en gissning skickas en post till en pocessida där jag genomför en make-guess som är en publik metod i objektet. Resultatet jag får där sparar jag i sessionen innan jag redirectar tillbaka till index-sidan där datan behandlas.

### Gick det bra att komma igång med Git och GitHub, du gjorde ungefär samma i design-kursen?

Inga problem då det egentligen är exakt samma koncept som i designkursen. Det som var lite struligt där var att få till mina krypteringsnycklar, men inte ens det behövde jag ju tänka på den här gången då det redan var gjort.

### Har du några inledande reflektioner kring me-sidan och dess struktur, känner du igen dig från design-kursen?

Eftersom det är samma ramverk känner jag ju igen det mesta åäven om vi inte dök så djupt i koden under design-kursen. Jag återanvände ett av mina teman från designkursen för att få det lite mer personligt och annars var det mesta rätt straight forward.

Det enda som strulade lite var när jag försökte köra make-filens test funktion och fick en lång rad felmeddelande. Det verkar vara phpdoc som inte är kompatibelt med php 7.4, vilket vi också nämnt i forumet. Jag lämnade dock det därhän så länge.

### Vilken är din TIL för detta kmom?

Hur man skriver och kastar egna exceptions i php. 
