---
---
Redovisning kmom04
=========================

### Vilka är dina tankar och funderingar kring trait och interface?

Traits känns som ett väligt smidigt sätt att dela kod mellan flera olika klasser utan att skriva allt två gånger. Eftersom en klass bara kan extenda en annan klass blir det, som jag förstår det hittills, bara traits kvar om man vill hämta metoder och properties från flera håll till en och samma klass.

Interface däremot har jag inte riktigt greppat syftet med än, trots att jag försökt läsa på lite om vad folk skriver om ämnet på internet. Jag förstår funktionaliteten, att programmet craschar om man inte har med alla metoder som definieras i ens interface i sin klass.

Men i min världs känns det i alla fall överflödigt att använda det på det sättet vi gjort hittills. Att definiera en rad metoder i ett interface och sedan samma metoder i ett trait. Det blir ju bara att skriva samma sak två gånger och har man metoderna i traitet så vet man ju redan att de kommer med i klassen om man använder traitet. Jag antar att det är i större projekt det oftare används, men annars där ser jag inte riktigt syftet mer än någon slags tvingande dokumentation över koden.


### Är du sedan tidigare bekant med begreppet kontroller eller är det nytt och oavsett vad, hur känner du inför begreppet?

Jag hade aldrig hört talas om en controller före det här kursmomentet, men det känns som ett vettigt sätt att definiera och samla användarens requests och sedan specificera hur systemet ska hantera det och vilka vyer som ska skickas tillbaka. Jag tycker att controllerklassen blev något tydligare än i det tidigare kursmomentet där vi jobbade direkt med routes.

### Hur gick det att skapa intelligensen och taktiken till tärningsspelet, hur gjorde du?

Det gick helt okej. Jag försökte först läsa den länkade uppsatsen om spellogiken i spelet Pig, men fick ganska snart erkänna för mig själv att mina mattekunskaper inte var tillräckliga. I stället tog jag med mig siffran 20 osparade poäng som gräns för när det kan vara rimligt att avsluta sin omgång. Jag skapade en privat modul i min spelklass för datorns spellogig som returnerar true om datorna ska fortsätta och false om den ska avsluta. 

Den funktionen använder jag sedan i den loop som sedan tidigare kontollerar datormotståndarnas spel (tidigare gjorde datorn ett slumpvis antal kast mellan 1 och 4).

I den nya logiken är alltså i stället grunden att datorn avslutar ronden om den når upp till 20 poäng. Ligger någon av alla motspelare till datorn på 80 poäng eller över ska datorn i stället nå upp till 30 poäng för att sluta. Samma sak sker om datorn ligger mer än 20 poäng under den som har mest poäng. Man vill ju hinna ikapp.

Har ingen aning om det är en jättesmart strategi, men datorn tar i alla fall tydliga beslut utifrån förändrade förutsättningar i spelet. 

Jag valde att inte alls implemetera tidigare tärningsslag i min spellogik då de ju inte alls påverka de framtida tärningsslagens sannolikhet att nå vissa utfall.

### Några reflektioner från att integrera hårdare in i ramverkets klasser och struktur?

Intressant och nyttigt skulle jag säga. Även om det är relativt ramverksspecifikt det vi lär oss så känns det som att det ändå också finns bredare kunskaper att ta med sig. Kikade lite på laravels dokumentation för skojs skull och kände igen en hel del begrepp och tankesätt från Anax.

### Berätta hur väl du lyckades med make test inuti ramverket och hur väl du lyckades att testa din kod med enhetstester (med eller utan kontrollerklassen) och vilken kodtäckning du fick.

Jag fick 100 procents kodtäckning på både spel och kontrolleklass, även om man såklart alltid kan testa fler beteenden i sin kod. Själva spelet kanske inte är så mycket att orda om eftersom jag återanvände den mesta av koden från enhetstesterna i förra kursmomentet. Jag har ju i stort sett kvar den mesta av koden i klasserna. Jag fick dock lägga till lite tester för datorintelligens-metoden och sätta motspelares poäng till olika siffror för att gå igenom alla olika beslut som datorn kan ta. 

När det gäller testerna av controller-klassen var det både intressant och stundtals lite struligt, men jag fick god hjälp av Mikaels videor. Jag brukar testa lite själv först och sedan titta på filmerna och se om jag gjort rätt, och jag körde fast totalt när jag, trots att jag initierat min app, inte hittade "page" $app. Efter myclet felsökande tittade jag på filmen och upptäckte att man måste definiera $di som en global variabel. Kanske är ett tecken på att det är viktigt att läsa tillgänglig dokumentation. :)

Annars var det rätt straight forward. Precis som i själva controllerklassen använde jag $app-request, för att sätta post-variabler så jag kunde testa min postmetod i controllern, och $app-session så jag kunde genomföra det som krävdes för att testa mina spel-funktioner (spara spelobjektet i sessionen);

### Vilken är din TIL för detta kmom?

Traits och interfaces. Jag vet vad det är i alla fall, och traits ser jag direkt nyttan med.
