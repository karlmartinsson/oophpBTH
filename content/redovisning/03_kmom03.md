---
---
Redovisning kmom03
=========================

### Har du tidigare erfarenheter av att skriva kod som testar annan kod?

Nej, jag har aldrig skrivit kod som testar annan kod förut, mer än små kodsnuttar i buggtestningssammanhang. Jag har hört att testskrivning är en viktig del av en programmerares liv, vilket förstås är helt logiskt då det är svårt att skriva buggfri kod. Har dock inte riktigt förstått tidigare hur det ser ut i praktiken, så det här var ett mycket givande kursmoment. Intressant också hur php-unit visualiserar hur stor del av koden som verkligen exekveras genom testerna.

### Hur ser du på begreppen enhetstestning och “att skriva testbar kod”?

En intressant approach som fick en att tänka till lite. Jag tror att det är bra för mig att tänka testbart, då jag annars har en tendens att trassla till det, köra på känsla och landa i spagettikod som sedan är helt oläsbar. Tänker man på att skriva små enkla funktioner som fokuserar på en sak blir det såklart också mer testbart. 

Jag tycker också det låter vettigt man i enhetstestning ser till att testen är oberoende av varandra och att varje liten del (eller enhet) gör det som den är tänkt att göra. Det gör det rimligtvis betydligt enklare att pinpointa fel som dyker upp sedan.

### Förklara kort begreppen white/grey/black box testing samt positiva och negativa tester, med dina egna ord.

Skillnaden med white, grey och black box testing är helt enkelt hur mycket av koden man behöver känna till för att genomföra dem. I black box testing kan testaren vara helt ovetande om hur koden ser ut inne i programmet. Man kontrollerar helt enkelt att det beter sig som väntat när man använder det. Det kan exempelvis handla om att systematiskt simulera en webbläsare med ett program som selenium eller testa ett rest-api med ett script.

I white box testing känner testaren till koden bakom. Här kan man testa att de interna strukturerna i koden fungerar som det ska och om programmet tar de vägar det är tänkt när man ger det en viss input.

Grey box testing är en mellanväg. Han känner till delar av de interna strukturerna i programmet när han testar. 

Positiva tester testar att någonting förväntat sker, exempelvis att en metod returnerar rätt resultat vid en viss input. Negativa tester testar att någonting blir fel när det är tänkt att det ska bli det, exempelvis att Exception kastas när man skriver in felaktig data.

### Berätta om hur du löste uppgiften med Tärningsspelet 100, hur du tänkte, planerade och utförde uppgiften samt hur du organiserade din kod?

Jag organiserade min kod och all spellogik i fyra klasser:

1. Dice. En klass för en tärning som slumpar fram ett nummer när man anväder metoden roll()

2. Dicehand. En klass som samlar ett valbart antal tärningar och ger möjlighet att använda roll()-metoden på alla samtidigt och sedan returnerar värdet av tärningarna. Här finns också andra funktioner som att räkna ut summan av alla tärningarna.

3. DicePlayer. En klass för en spelare av spelet. Varje DicePlayer har en Dicehand. Här finns också en rad properties och metoder för att spara och returnera aktuella poäng, föregånde tärningskast, nuvarande tärningskast, etc

4. DiceGame. Här finns all spellogik. Varje DiceGame har också en spelare (en DicePlayer) och en array med motståndare (också Dice Player). Här finns också metoder för vad som händer när en spelare gör ett kast och för när någon vinner etc.

Förstasidan i spelet är en sida där man kan välja antalet tärningar och antalet motståndare. Valen skickas till en post-router där en ny DiceGame definieras med tärningarna och motståndare skickas med som argument och sedan konstrueras. Det objektet sparar jag sedan i en session som är den jag sedan jobbar mot i resten av spelet.

Genom publika metoder i DiceGame skriver jag sedan ut spelet och genomför olika delar av det genom länkar till get-routs som startar respektive metoder i spelet som är sparat i min session.

### Hur väl lyckades du testa tärningsspelet 100?

Relativt väl. Jag jobbade mig fram till 100 procents kodtäckning i mina test, vilket såklart inte betyder att jag kontrollerar för alla möjliga typer av konstig input som användaren kan stoppa in. Men jag kontrollerar i alla fall att strukturen fungerar som förväntat.

### Vilken är din TIL för detta kmom?

Enhetstester. Visste inte vad det var innan men det är ju en väldigt bra grej.