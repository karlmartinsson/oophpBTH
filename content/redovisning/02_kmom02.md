---
---
Redovisning kmom02
=========================

### Berätta om din syn på modellering likt UML jämfört med verktyg som phpDocumentor. Fördelar, nackdelar, användningsområde? Vad tycker du om konceptet make doc?

Jag förstår inte riktigt motsatsförhållandet i frågan, då den ena väl är ett sätt att visualisera och modellera sina klasser och den andra är ett sätt att automatisera sin dokumentation. Jag känner väl att UML, liksom ER-modellering i förra kursen är ett nödvändigt ont. Det är inte så jätteroligt men ett bra sätt att förstå sin kod och vad man egentligen gör.

phpdoc kändes spontant som ett smidigt att skriva standardiserad och snygg dokumentation till sin kod. Den ger också ett incitament till att verkligen lägga lite extra tid på kommentarerna vilket annars är lätt att slarva med.

### Hur gick det att överföra spelet “Gissa mitt nummer” in i din me-sida, hade du en bra grundstruktur du kunde behålla eller fick du skriva om mycket av koden?

Det gick bra. När man pluggat snart två kurspaket märker man verkligen hur saker återkommer och hur det blir allt lättare att sätta sig in i nya koncept då de påminner om gamla. I den här uppgiften hade man stor nytta av kunskaperna i Express och också arbetet med webappen i det andra kurspaketet där routrar med get och post varit en stor del.

Jag behöll mycket av min grundstruktur från kmom1 där jag placerade mycket av spelet i min session. Sedan ersatte jag helt enkelt processingsidan med en post-rout och allt funkade som det skulle nästan direkt. 

Det som orsakade mest strul var min min GuessException. Först gällde det att få till rätt namespace så den över huvud taget kastades. Sedan uppstod problem med att jag, i orginalspelet, sparade mitt exceptionmeddelande i min session och skrev ut det om man skrivit ett felaktigt nummer. Vet inte om jag missförstått någonting men i Anax verkade det som att Exceptionklassen fungerade annorlunda och jag kom inte åt meddelandet. Så fick lösa den logiken med felmeddeandet på annat sätt i koden.

### Hur känns det att skriva kod utanför och inuti ramverket, ser du fördelar och nackdelar med de olika sätten?

Den största fördelen med att skriva inom ramverket är ju att det automatiskt blir en stuktur på filer och moduler som man måste anpassa sig till. Jag tror att det i slutänden leder till mer lättläst och tydligare kod. Sedan är det ju också en fördel att en hel del redan är fixat för en, som autoloader, routrar etc. 

Själva skrivandet kändes bra och ganska intuitivt efter att jag gått igenom videoserien.

### Vilken är din TIL för detta kmom?

Namespaces. Rätt smart så att koden inte krockar.
